---
layout: "base"
---
<div class="about-project">
  <h1 id="about-project">O nas</h1>
 </div> 
<div class="clearfix">
<div class="row"> 
<div class="col-md-8 col-md-offset-2">
<section>  
<p> Na przestrzeni ostatnich lat przeprowadzono na szeroką skalę digitalizację zasobów polskich instytucji kultury. Wiele z nich zostało udostępnionych w sieci, a niektóre instytucje wybrały otwarty model udostępniania, wychodzący naprzeciw potrzebom odbiorców. Jednak dostęp – w tym otwartość technologiczna i prawna – to zaledwie pierwszy krok. Aby cyfrowe zasoby kultury mogły cyrkulować w sieci i docierać do swoich potencjalnych użytkowników, konieczne są rozwiązania budujące ich aktywne zaangażowanie i bazujące na zrozumieniu ich potrzeb, nawyków i motywacji oraz wpisujące się w misję i zadania publicznych instytucji kultury.

Centrum Cyfrowe od lat prowadzi badania analizujące cyrkulację zasobów w sieci, sposoby cyfrowego uczestnictwa w kulturze, proces digitalizacji i udostępniania zasobów kultury, a także badania kompetencji cyfrowych. Jako zespół ekspertów, wspiera także instytucje w otwartym dzieleniu się zasobami. Zgromadzona dzięki temu wiedza i doświadczenie stanowi kontekst i podstawę dla powstania Pracowni Otwierania Kultury oraz definiuje jej perspektywę – skoncentrowaną na odbiorcy i świadomą misji, specyfiki oraz zadań publicznych instytucji kultury.
  
Program Otwarta Kultura realizuje działania, których wspólnym mianownikiem jest budowanie możliwie najpełniejszej dostępności dóbr kultury. Poprzez otwartość rozumiemy przede wszystkim dzielenie się zasobami kultury w internecie, publikowanie ich na licencjach pozwalających na swobodny dostęp i ponowne wykorzystanie (re-use).

Centrum Cyfrowe oraz Creative Commons Polska od niemal dekady pomagają instytucjom kultury wdrażać nowe, otwarte modele dzielenia się cyfrowym dziedzictwem kultury. W ramach programu „Otwarta kultura” wspieramy instytucje kultury we wdrażaniu procesów otwartej digitalizacji i udostępniania zasobów, stymulowaniu ich przetwarzania oraz budowaniu opartych na zaufaniu relacji z odbiorcami.

 </p>
</section> 
</div>
</div>
</div>
