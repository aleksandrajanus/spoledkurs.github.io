---
layout: "course_page"

title: "Kompetencje"

---

<div class="text-center screen-title">
Kompetencje
</div>

<div class="screen-content">
  <p>
Określenie kompetencji zespołu i zdefiniowanie, jakie kompetencje posiadamy wewnątrz, a jakich szukamy na zewnątrz instytucji. Czasem istotniejsza jest nie tyle wielkość samego zespołu, co zachowanie jego interdyscyplinarnego charakteru. Budowa nawet prostego narzędzia cyfrowego, na przykład portalu udostępniającego zasoby instytucji wymaga zaangażowania takich osób jak:
  </p>
  
  <p>
  <ul>
<li class="bullet">programisty,</li>
<li class="bullet">grafika,</li>
<li class="bullet">osoby odpowiedzialnej za UX portalu,</li>
<li class="bullet">osoby odpowiedzialnej za serwer strony i zarządzanie domeną,</li>
<li class="bullet">osoby odpowiedzialnej za testy z użytkownikami,</li>
<li class="bullet">osoby odpowiedzialnej merytorycznie za treści, które będą udostępniane na stronie,</li>    
<li class="bullet">osoby odpowiedzialnej za redakcję i korektę treści,</li>
<li class="bullet">product ownera/menedżera projektu,</li>   
<li class="bullet">prawnika, który przygotuje odpowiednią umowę z wykonawcą zewnętrznym.</li>        
 </ul>
  </p>
  
  <p>
Oczywiście jedna osoba może posiadać kilka kompetencji np. być zarówno świetną graficzką oraz ekspertką od UX. Nie jest natomiast raczej możliwe, by te wszystkie kompetencje posiadały dwie osoby - programista oraz menedżer projektu. Poziom zaangażowania wymienionych powyżej osób może być bardzo różny, ale z ideą pracy w zespołach interdyscyplinarnych wiążę się założenie, że współpracują one ze sobą w ramach jednego zespołu. Dotyczy to również osób odpowiedzialnych za merytoryczną stronę projektu. Dobrą praktyką jest angażowanie ich w projekt w taki sposób, by przynajmniej rozumiały zakres realizowanych prac programistycznych i graficznych oraz miały możliwość zgłaszania swoich uwag i pytań. W przeciwnym razie może się okazać, że stworzone treści po prostu nie współgrają z projektem portalu i potrzebami końcowych odbiorców.

W projektach cyfrowych, zwłaszcza tych realizowanych pod presją czasu i angażujących dużą grupę ludzi, bardzo ważne jest jasne określenie zakresu odpowiedzialności. W szczególności, kto podejmuje ostateczną decyzje, kto jest uprawniony do podpisywania protokołu odbioru. W rzeczywistości instytucji kultury, zwykle nie będzie to menedżer. W takiej sytuacji, by uniknąć paraliżu decyzyjnego albo wprowadzania nagłych zmian tuż przed wdrożeniem, osoba decyzyjna powinna na bieżąco weryfikować postęp prac. 
  </p>
  

</div> 
