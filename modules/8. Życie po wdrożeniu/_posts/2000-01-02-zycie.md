---
layout: "course_page"

title: "Długie życie"

---

<div class="text-center screen-title">
Długie życie
</div>

<div class="screen-content">
  <p>
Stworzenie produktu lub narzędzia cyfrowego to dopiero początek jego publicznego życia. Wraz z nim, zaczyna się etap ciągłej ewaluacji/rozwoju/utrzymania/życia projektu.
Istotne jest, by już na początkowych etapach projektu zdefiniować  długość życia naszego narzędzia i zaplanować jego rozwój. W projektach finansowanych ze środków publicznych wymaga się tzw. “trwałości” produktu na okres trzech, a nawet pięciu lat. W przypadku takich produktów jak aplikacje mobilne spełnienie wymogu trwałości będzie wymagało regularnych inwestycji w aktualizacje. Warto zwrócić też uwagę, że standardowe umowy z dostawcami zakładają gwarancje od pół roku do roku czasu od momentu podpisania protokołu odbioru.
Dlatego też jednym z kluczowych elementów warunkujących utrzymanie aplikacji lub innego narzędzia cyfrowego jest poziom wiedzy technologicznej w organizacji. Jeżeli jest niski, to trzeba to uwzględnić przy planowaniu i układaniu współpracy z wykonawcą. Warto też uwzględnić sytuacje, w której jeden lub więcej komponentów przestaje działać np. wtyczka. Dobrym przykładem jest tutaj historia wtyczki Adobe Flash - jej historia sięga lat dziewięćdziesiątych i wiele stron internetowych w istotny sposób uzależniło dostęp do swoich treści na tym rozwiązaniu. Wtyczka od dłuższego czasu nie jest rozwijana przez Adobe oraz blokowana przez Google Chrome. Jej ostateczne zamknięcie planowane jest w tym roku. Umiejętność przewidywania i adaptowania się do tego typu sytuacji jest jednym z kluczowych elementów transformacji cyfrowej.
Nie oznacza to, że każdy element naszego narzędzia cyfrowego od początku do końca musi zostać zaprogramowany na zlecenie naszej instytucji i być przez nią w pełni kontrolowany. Gdy naszym celem jest przede wszystkim udostępnianie wiedzy, zasobów naszej instytucji, dobrą praktyką jest korzystanie ze stabilnych platform, które posiadają dobrze udokumentowane API.
<div class="screen-content">
  <p>
Osobnym tematem jest kwestia zarządzania backupem naszego portalu, strony. Osoba odpowiedzialna za realizację projektu zawsze powinna umieć odpowiedzieć na dwa pytania:
  </p>
  
  <p>
  <ol>
    <p>
<li class="number">do kogo mogę zadzwonić, gdy portal przestanie działać?</li>
      </p>
</ol>
  </p>
 <p>
Jeżeli brakuje odpowiedzi na te pytania, należy uznać, że proces wdrożenia narzędzia cyfrowego nie został zakończony.
Instytucje kultury traktują czasami wdrażane narzędzia cyfrowe jak kolejną wystawę, publikacje, przedstawienie. Wszystkie działania i związany z nim wysiłek są zaplanowane do daty premiery, a po niej następuje rozluźnienie i projekt powinien zacząć żyć własnym życiem. Tymczasem moment wdrożenia naszego rozwiązania cyfrowego, to moment weryfikacji w jaki sposób dalej rozwijać nasze narzędzie.
  </p>  
  

</div> 
