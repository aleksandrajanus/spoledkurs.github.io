---
layout: "course_page"

title: "Definiowanie celu"

---

<div class="text-center screen-title">
Jak tworzyć narzędzia wpisujące się w strategię i misję instytucji?
</div>

<div class="screen-content">
  <p>Na tym etapie kluczowe jest:</p>

  <ul>
<li class="bullet">zdefiniowanie problemu/wyzwania, na jakie instytucja chce odpowiedzieć za pomocą narzędzia cyfrowego lub działania z wykorzystaniem nowych technologii,</li>
<li class="bullet">wstępne zdefiniowanie grupy docelowej, która będzie adresatem narzędzia lub działania,</li>
<li class="bullet">określenie celu, w relacji do misji i strategii instytucji, w tym odpowiedzi na pytanie, dlaczego rozwiązanie tego problemu/wyzwania wpisuje się w misję/strategię całej instytucji? Jaki obszar realizacja tego planu wzmacnia?
</li>
 </ul>
  
<p>
Realizacja nawet małego projektu IT nie jest łatwym zadaniem. Budżet, zorganizowanie kompetentnego zespołu, dostosowanie infrastruktury - to wszystko potrafi być dużym obciążeniem dla publicznej instytucji. Jest łatwiej, jeśli wiemy dlaczego chcemy podjąć ten trud i jaki cel zrealizować. Co istotne, projekt nie powinien być celem samym w sobie. Na przykład “stworzenie aplikacji mobilnej” nie powinno być celem, a zadaniem do wykonania, by ten cel zrealizować.</p>
</div>
<div class="screen-content">
  <p>
  Wyznaczenie celu wiążę się z dobrze zdefiniowanym problemem. Załóżmy, że problemem, który chcemy rozwiązać jest umożliwienie dostępu naszych zasobów osobom z różnymi niepełnosprawnościami. Przy tak zdefiniowanym wyzwaniu, aplikacja mobilna może być pomocnym, ale jednym z wielu dostępnych narzędzi i rozwiązań, po które instytucja może sięgnąc, by osiągnąć swój strategiczny cel - bycie bardziej otwartą i dostępną.
  </p>
  <p>
    Istotne jest właściwe zdiagnozowanie wyzwania, z którym nasza organizacja chce się zmierzyć. Skąd wiemy, że nasza instytucja nie jest dostępna dla osób z niepełnosprawnością? W jakich obszarach nie jest dostępna, a w jakich jest? Jaki rodzaj niepełnosprawności utrudnia dostęp do zasobów naszej instytucji? Odpowiedzi na te pytania powinny opierać się na danych i konkretnych informacjach. 
  </p> 
    <p> Załóżmy, że na podstawie badania użytkowników  instytucja sformułowała problem z dostępnością w następujący sposób: “Nasza instytucja nie jest odwiedzana przez osoby z niepełnosprawnością ruchową”. Co dalej? W kolejnym kroku ważne jest doprecyzowanie następujących kwestii:</p>
    <ul>
        <li class="bullet">jakie inne problemy znajdują się na liście wyzwań, z którymi mierzy się instytucja? </li>
      <li class="bullet">dlaczego akurat z tym problemem chcemy się w tym momencie zmierzyć?</li>
        <li class="bullet">co zyskamy, gdy uda nam się rozwiązać ten problem?</li>
 </ul>
</div>
