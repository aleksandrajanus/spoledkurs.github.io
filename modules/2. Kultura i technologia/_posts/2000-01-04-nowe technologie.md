---

layout: "course_page"


title: "Nowoczesne technologie w sektorze GLAM"


---

<div class="text-center screen-title">
Nowoczesne technologie w sektorze GLAM
</div>

<div class="screen-content">
<p>Na przestrzeni ostatnich lat przeprowadzono na szeroką skalę digitalizację zasobów polskich instytucji kultury. Wiele z nich zostało udostępnionych w sieci, a niektóre instytucje wybrały otwarty model udostępniania, wychodzący naprzeciw potrzebom odbiorców. Jednak dostęp – w tym otwartość technologiczna i prawna – to zaledwie pierwszy krok. Aby cyfrowe zasoby kultury mogły cyrkulować w sieci i docierać do swoich potencjalnych użytkowników, konieczne są rozwiązania budujące ich aktywne zaangażowanie i bazujące na zrozumieniu ich potrzeb, nawyków i motywacji oraz wpisujące się w misję i zadania publicznych instytucji kultury. Jest to szczególnie ważne, gdyż, jak powiedział były główny specjalista do spraw cyfrowych w Metropolitan Museum w Nowym Jorku, muzea coraz częściej nie konkurują o uwagę odbiorców jedynie z innymi ważnymi instytucjami, ale także...na przykład z Netflixem. 

Centrum Cyfrowe od lat prowadzi badania analizujące cyrkulację zasobów w sieci, sposoby cyfrowego uczestnictwa w kulturze, proces digitalizacji i udostępniania zasobów kultury, a także badania kompetencji cyfrowych. Po początkowym entuzjazmie technologicznym, obserwujemy aktualnie bardziej ostrożne i wywarzone podejście do technologii w instytucjach kultury, które nie mogą - i nie powinny - konkurować z firmami komercyjnymi w wyścigu na nowinki. Tym, co wyróżnia instytucje sektora GLAM jest jakość ich zasobów i kolekcji, wiedza zgromadzona w instytucji oraz wieloletnie doświadczenie w pracy na rzecz upowszechniania tej wiedzy. </p>

</div>
