---

layout: "course_page"


title: "Zainspiruj się"


---

<div class="text-center screen-title">
Zainspiruj się
</div>

<div class="screen-content">
<p>Transformacja cyfrowa to proces, którego celem jest taka zmiana sposobu pracy, wyznaczania celów i budowania strategii w oparciu o dane i informację zwrotną od naszych odbiorców, by możliwe było tworzenie atrakcyjnych i wartościowych produktów  cyfrowych. Wartościowych, czyli takich, które w sposób konkretny i bezpośredni wspierają instytucję w realizacji swojej misji. W naszym przekonaniu, podstawą wszelkich tego rodzaju działań jest otwartość: pojęta szeroko jako otwartość na odbiorcę, otwartość na osoby o szczególnych potrzebach, otwartość technologiczna i prawna produktów i zasobów, która umożliwia swobodne dzielenie się wiedzą oraz otwartość na zmiany i gotowość adaptowania się do nowych okoliczności, a także promowanie wolnego i otwartego oprogramowania (open source). Przekłada się ona na inkluzywność tworzonych rozwiązań, przejrzystość procesu dla wszystkich zaangażowanych, współpracę i równy dostęp do wiedzy oraz uważność na potrzeby użytkowników.

Nowoczesna instytucja kultury, która świadomie buduje swoją pozycję w oparciu o rozwiązania  cyfrowe wcale nie musi charakteryzować się dużą liczbą zrealizowanych projektów IT. Musi natomiast wiedzieć, po co je robi. To, co faktycznie „transformuje”, to znajomość potrzeb i oczekiwań swoich odbiorców, posiadanie jasnej i klarownej strategii opartej o misję oraz formułowanie celów instytucjonalnych na podstawie tej wiedzy i założeń.</p>


<p>Proces i rekomendacje, które tu prezentujemy, opracowaliśmy na podstawie naszych doświadczeń pracy z instytucjami kultury, by pomóc im tworzyć wartościowe produkty cyfrowe. Poniższy model nie jest jedynym możliwym modelem realizacji projektów IT.  Natomiast jest to model, który został opracowany z uwzględnieniem specyfiki publicznych instytucji. Zachęcamy do zajrzenia na naszą stronę www.otwartakultura.org, by dowiedzieć się więcej o poszczególnym przypadkach, dobrych praktykach, badaniach i lekcjach, które można wyciągnąć z tego, co zrobili inni.</p>
</div>
