---
layout: "course_page"

title: "Dla kogo?"

---

<div class="text-center screen-title">
Dla kogo?
</div>

<div class="screen-content">
  <p>
  Naszym zadaniem jest zweryfikowanie, czy zdefiniowane wyzwanie warto rozwiązać za pomocą narzędzia cyfrowego. Jaką wartość może wnieść technologia? Jednak nie odpowiemy na to pytanie bez zdefiniowania grupy docelowej. Przyjmijmy, że naszą grupą docelową są osoby z niepełnosprawnością ruchową. Dobrze będzie tę grupę lepiej poznać i zrozumieć jakie ograniczenia napotykają w dostępie do oferty naszej instytucji. Może są to nie tylko bariery architektoniczne? Na tym etapie nie recenzujemy z nasza grupą docelową możliwych rozwiązań, ale wsłuchujemy się w ich potrzeby. 
  </p>
  
  <p>
  Wsłuchiwanie się w potrzeby swojej grupy docelowej i diagnoza tych potrzeb może zostać przeprowadzona na różne sposoby. W poprzednim module pisaliśmy o badaniach - to jeden ze sposobów. Czasem jednak instytucja ma do czynienia z reprezentantami danej grupy na co dzień, a pracownicy pracujący z nimi są cennym źródłem wiedzy na temat barier, oczekiwań i potrzeb tych osób. Warto sięgnąć do tej wiedzy. Jeśli w naszej instytucji odbywają się warsztaty dla osób z niepełnosprawnością ruchową, rozmowa z pracownikami prowadzącymi takie warsztaty powinna być pierwszym krokiem, jaki poczynimy. Zdarza się jednak, że staramy się adresować projekt lub działanie do znacznie szerszej grupy. Wówczas polecamy sięgnąć do istniejących opracowań, np. o segmentacji publiczności:<br/>
<a class="content-link" target="_blank" href="https://nck.pl/badania/raporty/raport-badanie-segmentacyjne-uczestnikow-kultury">https://nck.pl/badania/raporty/raport-badanie-segmentacyjne-uczestnikow-kultury</a>.
  </p>
 
</div> 
